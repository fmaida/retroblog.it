---
title: No Tomorrow
date: 2018-10-20 12:59:24
image: post/no_tomorrow.gif
summary: 
  Il mio videogioco scritto su PICO-8 ed ispirato ad un classico delle sale giochi
categories:
  - pico-8
  - videogiochi
tags:
  - pico-8
  - videogiochi
---

{{< figure src="animazione_no_tomorrow.gif" caption="No Tomorrow" >}}

**Questo è il mio piccolo tributo ad un gioco con cui sono cresciuto, nelle sale giochi della mia città quando ero un ragazzino.** Un gioco con una trackball, tanti missili ed il compito quasi impossibile di mantenere a distanza una guerra termonucleare il più a lungo possibile.

{{< itchio src="https://itch.io/embed/192603" embed="https://itch.io/embed/192603" caption="No Tomorrow by Cesco" >}}

Già, lo so... non è esattamente un tema allegro, ma per un figlio degli anni ottanta abituato a vedere al telegiornale i summit USA-USSR fra Reagan e Gorbaciov era il pane quotidiano, e del resto non è un tema molto più cruento della tipica "apocalisse zombie" che va tanto di moda in questi anni ;-)

## La storia

In questo gioco la guerra finale che annienterà la razza umana è appena iniziata. Ti chiami Dave Theurer, da non confondersi con il leggendario sviluppatore Atari che ha sviluppato Tempest e **questo** demake ;-)  
La tua missione è quella di fermare i missili termonucleari che stanno piovendo sulla tua città, anche se non potrai fermare tutti i missili e non potrai mantenere al sicuro i tuoi cari per sempre; ma se sarai abbastanza coraggioso e fortunato i tuoi cittadini potrebbero vedere la luce di un'altro giorno. Perlomeno fino al prossimo inevitabile bombardamento.

## Vite extra?

Non ho volutamente implementato modi per guadagnarsi delle vite extra all'interno del gioco. Non mi sembrava una cosa adatta: una volta distrutta la città a suon di bombe atomiche, anche l'umanità termina assieme a lei. Già, ho tirato fuori il *peggio* di me mentre realizzavo questo gioco.

## Movimenti

Usa il tuo mouse o i tasti cursori per spostare il mirino. Premi il tasto Z oppure premi il pulsante sinistro del mouse per sparare un singolo razzo, oppure tieni premuto il tasto X o il pulsante destro del mouse per sparare a fuoco rapido quanti più razzi ti sarà possibile *(Ho implementato questa funzione ispirato da Exerion della Jaleco)*. Colpisci i missili nemici ed evita che cadano sugli edifici. Quando l'ultimo edificio crolla, è game over.

## Vuoi il codice sorgente ?

Dai un occhiata a questo thread nel forum di Lexaloffle: <https://www.lexaloffle.com/bbs/?tid=30214>