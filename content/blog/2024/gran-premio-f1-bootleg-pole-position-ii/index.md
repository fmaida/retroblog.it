---
title: "Gran Premio F1. Quando un videogioco ti parla in italiano"
date: 2024-03-02T17:51:52+0100
lastmod: 2024-03-02T17:51:52+0100
tags:
    - videogiochi
    - arcade
---

## Emozioni in sala giochi

**Un Bootleg Arcade di Pole Position II. Oppure il titolo dell'articolo potrebbe trattare di come la sintesi vocale in italiano poteva impressionare noi ragazzini dei primi anni ottanta.**

Se nei primi anni ottanta bazzicavate le sale giochi, è probabile che vi siate imbattuti in un cabinato di *GRAN PREMIO F1*. Un bootleg in italiano di Pole Position II.

*«Prepararsi al giro di qualificazione!»*  
*«Occhei, ti sei qualificato. Attenzione ora! Al semaforo dello start!»*  
*«Partenza valida! Ha ora inizio il gran premio di formula uno!»*  

A differenza dell'originale che usava voci campionate, il bootleg utilizza un chip *Texas Instruments TMS5220* per la sintesi vocale che vi parla in italiano. Nel 1984, all'epoca in cui uscì questo gioco, l'effetto era davvero impressionante.

Guardate qui, che merita:

{{< youtube "vaxrSwH3SpY" >}} 
 
