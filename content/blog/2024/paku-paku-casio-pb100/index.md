---
title: "Ho creato un videogioco per Casio PB-100"
date: 2024-03-02T17:59:21+0100
lastmod: 2024-03-03T00:13:58+0100
tags:
    - videogiochi
    - sviluppo
---

## Come mi è venuta l'idea

Volevo condividere un gioco che ho scoperto di recente e che mi sta piacendo un sacco. Si chiama PAKU PAKU e l'ho trovato su questo sito:  
[https://abagames.github.io/crisp-game-lib-11-games/?pakupaku](https://abagames.github.io/crisp-game-lib-11-games/?pakupaku)      

È stato creato da ABA Games e devo dire che secondo me è davvero una chicca.

In pratica è una versione semplificata di Pac-Man. Ma non lasciarti ingannare, perché anche se si gioca su una sola linea invece che in un labirinto, ti assicuro che è super divertente. Ha quel tocco classico e avvincente che rende Pac-Man un gioco senza tempo. Dovresti davvero provarlo, penso che ti piacerà un sacco!

## E la lampadina improvvisamente si accende

Mentre stavo giocando, ho pensato che sarebbe stato il gioco ideale per il mio vecchio computer portatile Casio PB-100F, nonché un gioco non troppo difficile da implementare, anche con il vetusto linguaggio BASIC. Quindi, ho deciso di provare a creare una versione tutta mia che funzionasse su quel computer. Ci sono riuscito in circa tre ore, lavorandoci sopra un po' lunedì sera e un po' nel pomeriggio di oggi. 

<img src="uploads/2024/52ed252276.jpg" width="600" height="337" alt="La mia personale reinterpretazione del gioco PAKU PAKU, giocato sul mio vecchio e fidato Casio PB-100F">

**Posso dire che mi sono proprio divertito a creare questo progetto, mi sono sentito di nuovo come quando ero un ragazzino di 11 anni che creava piccoli videogiochi solo per puro divertimento. Lo facevo senza pensare alla fama o ai soldi, volevo solo passare il tempo divertendomi.**

Questo è quello che mi è venuto fuori:

{{< youtube XZCDxk_XG84 >}}  
  
## Link al mio videogioco

Se mai ci dovesse essere ancora in giro qualche utente di *computer tascabili Casio PB-100, PB-100F e Tandy PC-4*, ho caricato il gioco in formato WAV assieme al codice sorgente in BASIC sul mio profilo di itch.io, che riporto anche qui sotto.

<iframe frameborder="0" src="https://itch.io/embed/2467159" width="552" height="167"><a href="https://cesco.itch.io/paku-paku-casio-pb100">Paku Paku for Casio PB-100/100F and Tandy PC-4 by Cesco</a></iframe>
